+++
bild = "http://www.ica.se/imagevaultfiles/id_17376/cf_1286/637429-gul_paprikasoppa_med_knaprig_pancetta-gul_p.jpg"
categories = ["soppa", "vegetarisk"]
date = "2014-10-11T20:23:27+02:00"
description = "Bjuder du dina gäster på den här smakfulla och färgrika soppan kommer det att bli det godaste de ätit på länge. Gul paprika mixas med bland annat morot, selleri och citronjuice och förgylls med knaprig pancetta. En vinnande kombination!"
tags = []
title = "Gul paprikasoppa med knaprig pancetta"

+++

Portioner: 4

### Ingredienser
- 1 röd lök
- 1 morot
- 1 selleristjälk
- olivolja till stekning
- 8 dl vatten
- 2 hönsbuljongtärningar
- 2 lagerblad
- 4 gula paprikor
- 4 potatisar
- 4 dl mjölk (3%)
- 1 citron
- 8 skivor pancetta eller bacon
- salt och peppar


### Så här gör du
1. Skala och finhacka lök, morot och selleri. Fräs upp hacket i en tjockbottnad kastrull med olivolja på medelvärme tills det är mjukt och har fått lite färg.
1. Häll i vatten och buljongtärningar och låt koka upp. Lägg i lagerblad. Dela, kärna ur och skär paprikorna i grova bitar. Lägg dem i kastrullen tillsammans med potatisen, skalad och skuren i bitar. Låt koka i 20-25 minuter.
1. Ta bort lagerbladen. Kör alltsammans i mixer (eller använd stavmixer direkt i kastrullen).
1. Vispa upp den mixade soppan med mjölken på svag värme. Soppan får inte koka! Smaka av med lite citronjuice.
1. Lägg pancettaskivor eller bacon mellan dubbelt ofärgat hushållspapper. Kör i mikron på full effekt i 2 minuter, låt svalna. Smaka av.
1. Häll upp soppan i små skålar eller djupa tallrikar. Smula eller hacka det knapriga fläsket och strö över. Ringla över lite god olivolja.
