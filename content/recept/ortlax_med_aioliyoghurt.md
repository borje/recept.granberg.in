+++
bild = "food/ortlax_med_aioliyoghurt.jpeg"
categories = ["lax", "fisk"]
date = "2014-11-01T11:55:26+01:00"
description = "Denna riktigt fräscha och hälsosamma laxrätt steker du i härliga örter som basilika, persilja och salvia. Smakerna gifter sig utmärkt med den höstiga rotfruktsblandningen och den spännande aiolin på yoghurt och senap!  Detta är ett recept från Buffé nr 8, 2009."
tags = []
title = "Örtlax med aioliyoghurt"

+++

### Ingredienser

#### Rotfrukter
- 3 morötter
- 1 sötpotatis
- 2 palsternackor
- 5 potatisar
- 1 msk olivolja
- 1 tsk salt
- 1 krm peppar

#### Aioliyoghurt
- 1 - 2 vitlöksklyftor
- 2 tsk dijonsenap
- 1 msk olivolja
- 2 dl matyoghurt (10%)
- 1 1/2 krm salt
- 1/2 krm peppar

#### Örtlax
- 4 portionsbitar benfri laxfilé (à ca 150 g)
- 1 msk smör
- 1 msk olivolja
- färskpressad juice av 1/2 citron
- 2 krm salt
- 1 krm peppar
- 1 dl hackade färska örter (t ex basilika, persilja och/eller salvia)

### Så här gör du
1. Sätt ugnen på 250°C.
1. Rotfrukter: Skala och dela rotfrukterna i grova bitar. Lägg dem på en plåt, häll över olja, salt och peppar. Blanda runt. Tillaga ca 20 minuter i ugnen.
1. Aioliyoghurt: Skala och pressa vitlöken. Blanda med senap. Rör i olivolja droppvis. Blanda ner yoghurt, salt och peppar.
1. Örtlax: Stek laxen runt om i smör och olja. Pressa över citronjuicen. Strö över salt, peppar och de hackade örterna. Servera laxen med rotfrukter och aioliyoghurt.

